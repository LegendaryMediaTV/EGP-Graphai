## Chapter 1

<sup>1</sup> Συμεὼν Πέτρος, δοῦλος καὶ ἀπόστολος Ἰησοῦ χριστοῦ, τοῖς ἰσότιμον ἡμῖν λαχοῦσιν πίστιν ἐν δικαιοσύνῃ τοῦ θεοῦ ἡμῶν καὶ σωτῆρος Ἰησοῦ χριστοῦ·
<sup>2</sup> χάρις ὑμῖν καὶ εἰρήνη πληθυνθείη ἐν ἐπιγνώσει τοῦ θεοῦ, καὶ Ἰησοῦ τοῦ κυρίου ἡμῶν·
<sup>3</sup> ὡς πάντα ἡμῖν τῆς θείας δυνάμεως αὐτοῦ τὰ πρὸς ζωὴν καὶ εὐσέβειαν δεδωρημένης, διὰ τῆς ἐπιγνώσεως τοῦ καλέσαντος ἡμᾶς <sup>a</sup>δόξης καὶ ἀρετῆς·
<sup>4</sup> δι’ ὧν τὰ τίμια <sup>b</sup>καὶ μέγιστα ἐπαγγέλματα δεδώρηται, ἵνα διὰ τούτων γένησθε θείας κοινωνοὶ φύσεως, ἀποφυγόντες τῆς ἐν <sup>c</sup>ἐν ἐπιθυμίᾳ φθορᾶς.
<sup>5</sup> Καὶ αὐτὸ τοῦτο δέ, σπουδὴν πᾶσαν παρεισενέγκαντες, ἐπιχορηγήσατε ἐν τῇ πίστει ὑμῶν τὴν ἀρετήν, ἐν δὲ τῇ ἀρετῇ τὴν γνῶσιν,
<sup>6</sup> ἐν δὲ τῇ γνώσει τὴν ἐγκράτειαν, ἐν δὲ τῇ ἐγκρατείᾳ τὴν ὑπομονήν, ἐν δὲ τῇ ὑπομονῇ τὴν εὐσέβειαν,
<sup>7</sup> ἐν δὲ τῇ εὐσεβείᾳ τὴν φιλαδελφίαν, ἐν δὲ τῇ φιλαδελφίᾳ τὴν ἀγάπην.
<sup>8</sup> Ταῦτα γὰρ ὑμῖν ὑπάρχοντα καὶ πλεονάζοντα, οὐκ ἀργοὺς οὐδὲ ἀκάρπους καθίστησιν εἰς τὴν τοῦ κυρίου ἡμῶν Ἰησοῦ χριστοῦ ἐπίγνωσιν.
<sup>9</sup> ᾯ γὰρ μὴ πάρεστιν ταῦτα, τυφλός ἐστιν, μυωπάζων, λήθην λαβὼν τοῦ καθαρισμοῦ τῶν πάλαι αὐτοῦ ἁμαρτιῶν.
<sup>10</sup> Διὸ μᾶλλον, ἀδελφοί, σπουδάσατε βεβαίαν ὑμῶν τὴν κλῆσιν καὶ ἐκλογὴν ποιεῖσθαι· ταῦτα γὰρ ποιοῦντες οὐ μὴ πταίσητέ ποτε·
<sup>11</sup> οὕτως γὰρ πλουσίως ἐπιχορηγηθήσεται ὑμῖν ἡ εἴσοδος εἰς τὴν αἰώνιον βασιλείαν τοῦ κυρίου ἡμῶν καὶ σωτῆρος Ἰησοῦ χριστοῦ.

<sup>12</sup> Διὸ <sup>d</sup>ἀμελήσω ἀεὶ ὑμᾶς ὑπομιμνῄσκειν περὶ τούτων, καίπερ εἰδότας, καὶ ἐστηριγμένους ἐν τῇ παρούσῃ ἀληθείᾳ.
<sup>13</sup> Δίκαιον δὲ ἡγοῦμαι, ἐφ’ ὅσον εἰμὶ ἐν τούτῳ τῷ σκηνώματι, διεγείρειν ὑμᾶς ἐν ὑπομνήσει·
<sup>14</sup> εἰδὼς ὅτι ταχινή ἐστιν ἡ ἀπόθεσις τοῦ σκηνώματός μου, καθὼς καὶ ὁ κύριος ἡμῶν Ἰησοῦς χριστὸς ἐδήλωσέν μοι.
<sup>15</sup> Σπουδάσω δὲ καὶ ἑκάστοτε ἔχειν ὑμᾶς μετὰ τὴν ἐμὴν ἔξοδον τὴν τούτων μνήμην ποιεῖσθαι.
<sup>16</sup> Οὐ γὰρ σεσοφισμένοις μύθοις ἐξακολουθήσαντες ἐγνωρίσαμεν ὑμῖν τὴν τοῦ κυρίου ἡμῶν Ἰησοῦ χριστοῦ δύναμιν καὶ παρουσίαν, ἀλλ’ ἐπόπται γενηθέντες τῆς ἐκείνου μεγαλειότητος.
<sup>17</sup> Λαβὼν γὰρ παρὰ θεοῦ πατρὸς τιμὴν καὶ δόξαν, φωνῆς ἐνεχθείσης αὐτῷ τοιᾶσδε ὑπὸ τῆς μεγαλοπρεποῦς δόξης, <sup>e</sup>ἐστιν ὁ υἱός μου ὁ <sup>f</sup>εἰς ὃν ἐγὼ εὐδόκησα·
<sup>18</sup> καὶ ταύτην τὴν φωνὴν ἡμεῖς ἠκούσαμεν ἐξ οὐρανοῦ ἐνεχθεῖσαν, σὺν αὐτῷ ὄντες ἐν τῷ <sup>g</sup>τῷ ἁγίῳ.
<sup>19</sup> Καὶ ἔχομεν βεβαιότερον τὸν προφητικὸν λόγον, ᾧ καλῶς ποιεῖτε προσέχοντες, ὡς λύχνῳ φαίνοντι ἐν αὐχμηρῷ τόπῳ, ἕως οὗ ἡμέρα διαυγάσῃ, καὶ φωσφόρος ἀνατείλῃ ἐν ταῖς καρδίαις ὑμῶν·
<sup>20</sup> τοῦτο πρῶτον γινώσκοντες, ὅτι πᾶσα προφητεία γραφῆς ἰδίας ἐπιλύσεως οὐ γίνεται.
<sup>21</sup> Οὐ γὰρ θελήματι ἀνθρώπου ἠνέχθη <sup>h</sup>προφητεία, ἀλλ’ ὑπὸ πνεύματος ἁγίου φερόμενοι ἐλάλησαν <sup>i</sup>θεοῦ ἄνθρωποι.

> - <sup>a</sup> 3. N διὰ δόξης καὶ ἀρετῆς ⇒ ἰδίᾳ δόξῃ καὶ ἀρετῇ
> - <sup>b</sup> 4. N ἡμῖν καὶ μέγιστα ⇒ καὶ μέγιστα ἡμῖν
> - <sup>c</sup> 4. N κόσμῳ ⇒ τῷ κόσμῳ
> - <sup>d</sup> 12. N οὐκ ἀμελήσω ⇒ μελλήσω
> - <sup>e</sup> 17. N Οὗτός ἐστιν ὁ υἱός ⇒ Ὁ υἱός
> - <sup>f</sup> 17. N ἀγαπητός ⇒ ἀγαπητός μου οὗτός ἐστιν
> - <sup>g</sup> 18. N ὄρει τῷ ἁγίῳ ⇒ ἁγίῳ ὄρει
> - <sup>h</sup> 21. N ποτὲ προφητεία ἀλλ’ ⇒ προφητεία ποτέ ἀλλὰ
> - <sup>i</sup> 21. N ἅγιοι ⇒ ἀπὸ

## Chapter 2

<sup>1</sup> Ἐγένοντο δὲ καὶ ψευδοπροφῆται ἐν τῷ λαῷ, ὡς καὶ ἐν ὑμῖν ἔσονται ψευδοδιδάσκαλοι, οἵτινες παρεισάξουσιν αἱρέσεις ἀπωλείας, καὶ τὸν ἀγοράσαντα αὐτοὺς δεσπότην ἀρνούμενοι, ἐπάγοντες ἑαυτοῖς ταχινὴν ἀπώλειαν.
<sup>2</sup> Καὶ πολλοὶ ἐξακολουθήσουσιν αὐτῶν ταῖς ἀσελγείαις, δι’ οὓς ἡ ὁδὸς τῆς ἀληθείας βλασφημηθήσεται.
<sup>3</sup> Καὶ ἐν πλεονεξίᾳ πλαστοῖς λόγοις ὑμᾶς ἐμπορεύσονται· οἷς τὸ κρίμα ἔκπαλαι οὐκ ἀργεῖ, καὶ ἡ ἀπώλεια αὐτῶν οὐ <sup>a</sup>
<sup>4</sup> Εἰ γὰρ ὁ θεὸς ἀγγέλων ἁμαρτησάντων οὐκ ἐφείσατο, ἀλλὰ σειραῖς ζόφου ταρταρώσας παρέδωκεν εἰς κρίσιν τηρουμένους·
<sup>5</sup> καὶ ἀρχαίου κόσμου οὐκ ἐφείσατο, <sup>b</sup>ὄγδοον Νῶε δικαιοσύνης κήρυκα ἐφύλαξεν, κατακλυσμὸν κόσμῳ ἀσεβῶν ἐπάξας·
<sup>6</sup> καὶ πόλεις Σοδόμων καὶ Γομόρρας τεφρώσας <sup>c</sup>κατέκρινεν, ὑπόδειγμα μελλόντων <sup>d</sup>τεθεικώς·
<sup>7</sup> καὶ δίκαιον Λώτ, καταπονούμενον ὑπὸ τῆς τῶν ἀθέσμων ἐν ἀσελγείᾳ ἀναστροφῆς, ἐρρύσατο·
<sup>8</sup> βλέμματι γὰρ καὶ ἀκοῇ ὁ δίκαιος, ἐγκατοικῶν ἐν αὐτοῖς, ἡμέραν ἐξ ἡμέρας ψυχὴν δικαίαν ἀνόμοις ἔργοις ἐβασάνιζεν·
<sup>9</sup> οἶδεν κύριος εὐσεβεῖς ἐκ πειρασμοῦ ῥύεσθαι, ἀδίκους δὲ εἰς ἡμέραν κρίσεως κολαζομένους τηρεῖν·
<sup>10</sup> μάλιστα δὲ τοὺς ὀπίσω σαρκὸς ἐν ἐπιθυμίᾳ μιασμοῦ πορευομένους, καὶ κυριότητος καταφρονοῦντας. Τολμηταί, αὐθάδεις, δόξας οὐ τρέμουσιν βλασφημοῦντες·
<sup>11</sup> ὅπου ἄγγελοι, ἰσχύϊ καὶ δυνάμει μείζονες ὄντες, οὐ φέρουσιν κατ’ αὐτῶν παρὰ <sup>e</sup>βλάσφημον κρίσιν.
<sup>12</sup> Οὗτοι δέ, ὡς ἄλογα ζῷα <sup>f</sup>γεγενημένα εἰς ἅλωσιν καὶ φθοράν, ἐν οἷς ἀγνοοῦσιν βλασφημοῦντες, ἐν τῇ φθορᾷ αὐτῶν <sup>g</sup>
<sup>13</sup> <sup>h</sup>μισθὸν ἀδικίας, ἡδονὴν ἡγούμενοι τὴν ἐν ἡμέρᾳ τρυφήν, σπίλοι καὶ μῶμοι, ἐντρυφῶντες ἐν ταῖς ἀπάταις αὐτῶν συνευωχούμενοι ὑμῖν,
<sup>14</sup> ὀφθαλμοὺς ἔχοντες μεστοὺς μοιχαλίδος καὶ ἀκαταπαύστους ἁμαρτίας, δελεάζοντες ψυχὰς ἀστηρίκτους, καρδίαν γεγυμνασμένην πλεονεξίας ἔχοντες, κατάρας τέκνα·
<sup>15</sup> <sup>i</sup>εὐθεῖαν ὁδὸν ἐπλανήθησαν, ἐξακολουθήσαντες τῇ ὁδῷ τοῦ Βαλαὰμ τοῦ Βοσόρ, ὃς μισθὸν ἀδικίας ἠγάπησεν,
<sup>16</sup> ἔλεγξιν δὲ ἔσχεν ἰδίας παρανομίας· ὑποζύγιον ἄφωνον, ἐν ἀνθρώπου φωνῇ φθεγξάμενον, ἐκώλυσεν τὴν τοῦ προφήτου παραφρονίαν.
<sup>17</sup> Οὗτοί εἰσιν πηγαὶ ἄνυδροι, <sup>j</sup>ὑπὸ λαίλαπος ἐλαυνόμεναι, οἷς ὁ ζόφος τοῦ σκότους <sup>k</sup>αἰῶνα τετήρηται.
<sup>18</sup> Ὑπέρογκα γὰρ ματαιότητος φθεγγόμενοι, δελεάζουσιν ἐν ἐπιθυμίαις σαρκός, ἀσελγείαις, τοὺς <sup>l</sup><sup>m</sup>τοὺς ἐν πλάνῃ ἀναστρεφομένους,
<sup>19</sup> ἐλευθερίαν αὐτοῖς ἐπαγγελλόμενοι, αὐτοὶ δοῦλοι ὑπάρχοντες τῆς φθορᾶς· ᾧ γάρ τις ἥττηται, τούτῳ <sup>n</sup>δεδούλωται.
<sup>20</sup> Εἰ γὰρ ἀποφυγόντες τὰ μιάσματα τοῦ κόσμου ἐν ἐπιγνώσει τοῦ <sup>o</sup>καὶ σωτῆρος Ἰησοῦ χριστοῦ, τούτοις δὲ πάλιν ἐμπλακέντες ἡττῶνται, γέγονεν αὐτοῖς τὰ ἔσχατα χείρονα τῶν πρώτων.
<sup>21</sup> Κρεῖττον γὰρ ἦν αὐτοῖς μὴ ἐπεγνωκέναι τὴν ὁδὸν τῆς δικαιοσύνης, ἢ ἐπιγνοῦσιν <sup>p</sup>ἐκ τῆς παραδοθείσης αὐτοῖς ἁγίας ἐντολῆς.
<sup>22</sup> Συμβέβηκεν <sup>q</sup>αὐτοῖς τὸ τῆς ἀληθοῦς παροιμίας, Κύων ἐπιστρέψας ἐπὶ τὸ ἴδιον ἐξέραμα, καὶ ὗς λουσαμένη εἰς <sup>r</sup>βορβόρου.

> - <sup>a</sup> 3. N νυστάξει ⇒ νυστάζει
> - <sup>b</sup> 5. B ἀλλὰ ⇒ ἀλλ’
> - <sup>c</sup> 6. S καταστροφῇ ⇒ [καταστροφῇ]
> - <sup>d</sup> 6. S ἀσεβεῖν ⇒ ἀσεβέ[ς]ιν
> - <sup>e</sup> 11. S κυρίῳ ⇒ κυρίου
> - <sup>f</sup> 12. N φυσικὰ γεγενημένα ⇒ γεγεννημένα φυσικὰ
> - <sup>g</sup> 12. N καταφθαρήσονται ⇒ καὶ φθαρήσονται
> - <sup>h</sup> 13. N κομιούμενοι ⇒ ἀδικούμενοι
> - <sup>i</sup> 15. S καταλιπόντες ⇒ καταλείποντες
> - <sup>j</sup> 17. N νεφέλαι ⇒ καὶ ὁμίχλαι
> - <sup>k</sup> 17. N εἰς αἰῶνα ⇒ -
> - <sup>l</sup> 18. S ὄντως ⇒ ὀλίγως
> - <sup>m</sup> 18. N ἀποφυγόντας ⇒ ἀποφεύγοντας
> - <sup>n</sup> 19. N καὶ ⇒ -
> - <sup>o</sup> 20. S κυρίου ⇒ κυρίου[ἡμῶν]
> - <sup>p</sup> 21. N ἐπιστρέψαι ⇒ ὑποστρέψαι
> - <sup>q</sup> 22. N δὲ ⇒ -
> - <sup>r</sup> 22. N κύλισμα ⇒ κυλισμὸν

## Chapter 3

<sup>1</sup> Ταύτην ἤδη, ἀγαπητοί, δευτέραν ὑμῖν γράφω ἐπιστολήν, ἐν αἷς διεγείρω ὑμῶν ἐν ὑπομνήσει τὴν εἰλικρινῆ διάνοιαν,
<sup>2</sup> μνησθῆναι τῶν προειρημένων ῥημάτων ὑπὸ τῶν ἁγίων προφητῶν, καὶ τῆς τῶν ἀποστόλων ὑμῶν ἐντολῆς τοῦ κυρίου καὶ σωτῆρος·
<sup>3</sup> τοῦτο πρῶτον γινώσκοντες, ὅτι ἐλεύσονται ἐπ’ <sup>a</sup>τῶν <sup>b</sup>ἐμπαῖκται, κατὰ τὰς ἰδίας ἐπιθυμίας αὐτῶν πορευόμενοι,
<sup>4</sup> καὶ λέγοντες, Ποῦ ἐστὶν ἡ ἐπαγγελία τῆς παρουσίας αὐτοῦ; Ἀφ’ ἧς γὰρ οἱ πατέρες ἐκοιμήθησαν, πάντα οὕτως διαμένει ἀπ’ ἀρχῆς κτίσεως.
<sup>5</sup> Λανθάνει γὰρ αὐτοὺς τοῦτο θέλοντας, ὅτι οὐρανοὶ ἦσαν ἔκπαλαι, καὶ γῆ ἐξ ὕδατος καὶ δι’ ὕδατος συνεστῶσα, τῷ τοῦ θεοῦ λόγῳ,
<sup>6</sup> δι’ <sup>c</sup>ὁ τότε κόσμος ὕδατι κατακλυσθεὶς ἀπώλετο·
<sup>7</sup> οἱ δὲ νῦν οὐρανοὶ καὶ ἡ γῆ τῷ <sup>d</sup>λόγῳ τεθησαυρισμένοι εἰσίν, πυρὶ τηρούμενοι εἰς ἡμέραν κρίσεως καὶ ἀπωλείας τῶν ἀσεβῶν ἀνθρώπων.

<sup>8</sup> Ἓν δὲ τοῦτο μὴ λανθανέτω ὑμᾶς, ἀγαπητοί, ὅτι μία ἡμέρα παρὰ κυρίῳ ὡς χίλια ἔτη, καὶ χίλια ἔτη ὡς ἡμέρα μία.
<sup>9</sup> Οὐ βραδύνει <sup>e</sup>κύριος τῆς ἐπαγγελίας, ὥς τινες βραδυτῆτα ἡγοῦνται· ἀλλὰ μακροθυμεῖ εἰς <sup>f</sup>μὴ βουλόμενός τινας ἀπολέσθαι, ἀλλὰ πάντας εἰς μετάνοιαν χωρῆσαι.
<sup>10</sup> Ἥξει δὲ <sup>g</sup>ἡμέρα κυρίου ὡς κλέπτης <sup>h</sup>νυκτί, ἐν ᾗ οἱ οὐρανοὶ ῥοιζηδὸν παρελεύσονται, στοιχεῖα δὲ καυσούμενα <sup>i</sup>καὶ γῆ καὶ τὰ ἐν αὐτῇ ἔργα <sup>j</sup>
<sup>11</sup> Τούτων <sup>k</sup>πάντων λυομένων, ποταποὺς δεῖ ὑπάρχειν <sup>l</sup>ἐν ἁγίαις ἀναστροφαῖς καὶ εὐσεβείαις,
<sup>12</sup> προσδοκῶντας καὶ σπεύδοντας τὴν παρουσίαν τῆς τοῦ θεοῦ ἡμέρας, δι’ ἣν οὐρανοὶ πυρούμενοι λυθήσονται, καὶ στοιχεῖα καυσούμενα τήκεται;
<sup>13</sup> Καινοὺς δὲ οὐρανοὺς καὶ γῆν καινὴν κατὰ τὸ ἐπάγγελμα αὐτοῦ προσδοκῶμεν, ἐν οἷς δικαιοσύνη κατοικεῖ.

<sup>14</sup> Διό, ἀγαπητοί, ταῦτα προσδοκῶντες, σπουδάσατε ἄσπιλοι καὶ ἀμώμητοι αὐτῷ εὑρεθῆναι ἐν εἰρήνῃ.
<sup>15</sup> Καὶ τὴν τοῦ κυρίου ἡμῶν μακροθυμίαν σωτηρίαν ἡγεῖσθε, καθὼς καὶ ὁ ἀγαπητὸς ἡμῶν ἀδελφὸς Παῦλος κατὰ τὴν <sup>m</sup>δοθεῖσαν σοφίαν ἔγραψεν ὑμῖν·
<sup>16</sup> ὡς καὶ ἐν πάσαις <sup>n</sup>ἐπιστολαῖς, λαλῶν ἐν αὐταῖς περὶ τούτων· ἐν <sup>o</sup>ἔστιν δυσνόητά τινα, ἃ οἱ ἀμαθεῖς καὶ ἀστήρικτοι <sup>p</sup>ὡς καὶ τὰς λοιπὰς γραφάς, πρὸς τὴν ἰδίαν αὐτῶν ἀπώλειαν.
<sup>17</sup> Ὑμεῖς οὖν, ἀγαπητοί, προγινώσκοντες φυλάσσεσθε, ἵνα μή, τῇ τῶν ἀθέσμων πλάνῃ συναπαχθέντες, ἐκπέσητε τοῦ ἰδίου στηριγμοῦ.
<sup>18</sup> Αὐξάνετε δὲ ἐν χάριτι καὶ γνώσει τοῦ κυρίου ἡμῶν καὶ σωτῆρος Ἰησοῦ χριστοῦ. Αὐτῷ ἡ δόξα καὶ νῦν καὶ εἰς ἡμέραν αἰῶνος. <sup>q</sup>

> - <sup>a</sup> 3. N ἐσχάτου ⇒ ἐσχάτων
> - <sup>b</sup> 3. N ἡμερῶν ⇒ ἡμερῶν[ἐν]ἐμπαιγμονῇ
> - <sup>c</sup> 6. E ὧν ⇒ ὃν
> - <sup>d</sup> 7. N αὐτοῦ ⇒ αὐτῷ
> - <sup>e</sup> 9. N ὁ ⇒ -
> - <sup>f</sup> 9. N ἡμᾶς ⇒ ὑμᾶς
> - <sup>g</sup> 10. N ἡ ἡμέρα ⇒ ἡμέρα
> - <sup>h</sup> 10. N ἐν νυκτί ⇒ -
> - <sup>i</sup> 10. N λυθήσονται ⇒ λυθήσεται
> - <sup>j</sup> 10. S κατακαήσεται ⇒ εὑρεθήσεται
> - <sup>k</sup> 11. N οὖν ⇒ οὕτως
> - <sup>l</sup> 11. N ὑμᾶς ⇒ [ὑμᾶς]
> - <sup>m</sup> 15. N αὐτῷ δοθεῖσαν ⇒ δοθεῖσαν αὐτῷ
> - <sup>n</sup> 16. S ταῖς ⇒ -
> - <sup>o</sup> 16. N οἷς ⇒ αἷς
> - <sup>p</sup> 16. E στρεβλοῦσιν ⇒ στρεβλώσουσιν
> - <sup>q</sup> 18. S Ἀμήν ⇒ [Ἀμήν]

## Chapter 1

<sup>1</sup> Παῦλος καὶ Τιμόθεος, δοῦλοι <sup>a</sup>χριστοῦ, πᾶσιν τοῖς ἁγίοις ἐν χριστῷ Ἰησοῦ τοῖς οὖσιν ἐν Φιλίπποις, σὺν ἐπισκόποις καὶ διακόνοις·
<sup>2</sup> χάρις ὑμῖν καὶ εἰρήνη ἀπὸ θεοῦ πατρὸς ἡμῶν καὶ κυρίου Ἰησοῦ χριστοῦ.

<sup>3</sup> Εὐχαριστῶ τῷ θεῷ μου ἐπὶ πάσῃ τῇ μνείᾳ ὑμῶν,
<sup>4</sup> πάντοτε ἐν πάσῃ δεήσει μου ὑπὲρ πάντων ὑμῶν μετὰ χαρᾶς τὴν δέησιν ποιούμενος,
<sup>5</sup> ἐπὶ τῇ κοινωνίᾳ ὑμῶν εἰς τὸ εὐαγγέλιον, ἀπὸ <sup>b</sup>ἡμέρας ἄχρι τοῦ νῦν·
<sup>6</sup> πεποιθὼς αὐτὸ τοῦτο, ὅτι ὁ ἐναρξάμενος ἐν ὑμῖν ἔργον ἀγαθὸν ἐπιτελέσει ἄχρι ἡμέρας χριστοῦ Ἰησοῦ·
<sup>7</sup> καθώς ἐστιν δίκαιον ἐμοὶ τοῦτο φρονεῖν ὑπὲρ πάντων ὑμῶν, διὰ τὸ ἔχειν με ἐν τῇ καρδίᾳ ὑμᾶς, ἔν τε τοῖς δεσμοῖς μου καὶ ἐν τῇ ἀπολογίᾳ καὶ βεβαιώσει τοῦ εὐαγγελίου, συγκοινωνούς μου τῆς χάριτος πάντας ὑμᾶς ὄντας.
<sup>8</sup> Μάρτυς γάρ μού <sup>c</sup>ὁ θεός, ὡς ἐπιποθῶ πάντας ὑμᾶς ἐν σπλάγχνοις <sup>d</sup>χριστοῦ.
<sup>9</sup> Καὶ τοῦτο προσεύχομαι, ἵνα ἡ ἀγάπη ὑμῶν ἔτι μᾶλλον καὶ μᾶλλον περισσεύῃ ἐν ἐπιγνώσει καὶ πάσῃ αἰσθήσει,
<sup>10</sup> εἰς τὸ δοκιμάζειν ὑμᾶς τὰ διαφέροντα, ἵνα ἦτε εἰλικρινεῖς καὶ ἀπρόσκοποι εἰς ἡμέραν χριστοῦ,
<sup>11</sup> πεπληρωμένοι <sup>e</sup>δικαιοσύνης τῶν διὰ Ἰησοῦ χριστοῦ, εἰς δόξαν καὶ ἔπαινον θεοῦ.

<sup>12</sup> Γινώσκειν δὲ ὑμᾶς βούλομαι, ἀδελφοί, ὅτι τὰ κατ’ ἐμὲ μᾶλλον εἰς προκοπὴν τοῦ εὐαγγελίου ἐλήλυθεν·
<sup>13</sup> ὥστε τοὺς δεσμούς μου φανεροὺς ἐν χριστῷ γενέσθαι ἐν ὅλῳ τῷ πραιτωρίῳ καὶ τοῖς λοιποῖς πᾶσιν,
<sup>14</sup> καὶ τοὺς πλείονας τῶν ἀδελφῶν ἐν κυρίῳ, πεποιθότας τοῖς δεσμοῖς μου, περισσοτέρως τολμᾷν ἀφόβως τὸν λόγον λαλεῖν.
<sup>15</sup> Τινὲς μὲν καὶ διὰ φθόνον καὶ ἔριν, τινὲς δὲ καὶ δι’ εὐδοκίαν τὸν χριστὸν κηρύσσουσιν·
<sup>16</sup> οἱ μὲν ἐξ <sup>f</sup>τὸν χριστὸν καταγγέλλουσιν, οὐχ ἁγνῶς, οἰόμενοι θλίψιν ἐπιφέρειν τοῖς δεσμοῖς μου·
<sup>17</sup> οἱ δὲ ἐξ <sup>g</sup>εἰδότες ὅτι εἰς ἀπολογίαν τοῦ εὐαγγελίου κεῖμαι.
<sup>18</sup> Τί γάρ; Πλὴν <sup>h</sup>τρόπῳ, εἴτε προφάσει εἴτε ἀληθείᾳ, χριστὸς καταγγέλλεται· καὶ ἐν τούτῳ χαίρω, ἀλλὰ καὶ χαρήσομαι.
<sup>19</sup> Οἶδα γὰρ ὅτι τοῦτό μοι ἀποβήσεται εἰς σωτηρίαν διὰ τῆς ὑμῶν δεήσεως, καὶ ἐπιχορηγίας τοῦ πνεύματος Ἰησοῦ χριστοῦ,
<sup>20</sup> κατὰ τὴν ἀποκαραδοκίαν καὶ ἐλπίδα μου, ὅτι ἐν οὐδενὶ αἰσχυνθήσομαι, ἀλλ’ ἐν πάσῃ παρρησίᾳ, ὡς πάντοτε, καὶ νῦν μεγαλυνθήσεται χριστὸς ἐν τῷ σώματί μου, εἴτε διὰ ζωῆς εἴτε διὰ θανάτου.
<sup>21</sup> Ἐμοὶ γὰρ τὸ ζῇν, χριστός· καὶ τὸ ἀποθανεῖν, κέρδος.
<sup>22</sup> Εἰ δὲ τὸ ζῇν ἐν σαρκί, τοῦτό μοι καρπὸς ἔργου· καὶ τί αἱρήσομαι οὐ γνωρίζω.
<sup>23</sup> Συνέχομαι δὲ ἐκ τῶν δύο, τὴν ἐπιθυμίαν ἔχων εἰς τὸ ἀναλῦσαι καὶ σὺν χριστῷ εἶναι, πολλῷ <sup>i</sup>κρεῖσσον·
<sup>24</sup> τὸ δὲ ἐπιμένειν <sup>j</sup>τῇ σαρκὶ ἀναγκαιότερον δι’ ὑμᾶς.
<sup>25</sup> Καὶ τοῦτο πεποιθὼς οἶδα ὅτι μενῶ, καὶ <sup>k</sup>πᾶσιν ὑμῖν εἰς τὴν ὑμῶν προκοπὴν καὶ χαρὰν τῆς πίστεως,
<sup>26</sup> ἵνα τὸ καύχημα ὑμῶν περισσεύῃ ἐν χριστῷ Ἰησοῦ ἐν ἐμοί, διὰ τῆς ἐμῆς παρουσίας πάλιν πρὸς ὑμᾶς.
<sup>27</sup> Μόνον ἀξίως τοῦ εὐαγγελίου τοῦ χριστοῦ πολιτεύεσθε, ἵνα εἴτε ἐλθὼν καὶ ἰδὼν ὑμᾶς, εἴτε ἀπών, <sup>l</sup>τὰ περὶ ὑμῶν, ὅτι στήκετε ἐν ἑνὶ πνεύματι, μιᾷ ψυχῇ συναθλοῦντες τῇ πίστει τοῦ εὐαγγελίου,
<sup>28</sup> καὶ μὴ πτυρόμενοι ἐν μηδενὶ ὑπὸ τῶν ἀντικειμένων· ἥτις <sup>m</sup>μέν ἐστιν ἔνδειξις ἀπωλείας, <sup>n</sup>δὲ σωτηρίας, καὶ τοῦτο ἀπὸ θεοῦ·
<sup>29</sup> ὅτι ὑμῖν ἐχαρίσθη τὸ ὑπὲρ χριστοῦ, οὐ μόνον τὸ εἰς αὐτὸν πιστεύειν, ἀλλὰ καὶ τὸ ὑπὲρ αὐτοῦ πάσχειν·
<sup>30</sup> τὸν αὐτὸν ἀγῶνα ἔχοντες οἷον εἴδετε ἐν ἐμοί, καὶ νῦν ἀκούετε ἐν ἐμοί.

> - <sup>a</sup> 1. N Ἰησοῦ χριστοῦ ⇒ χριστοῦ Ἰησοῦ
> - <sup>b</sup> 5. N πρώτης ⇒ τῆς πρώτης
> - <sup>c</sup> 8. N ἐστιν ⇒ -
> - <sup>d</sup> 8. N Ἰησοῦ χριστοῦ ⇒ χριστοῦ Ἰησοῦ
> - <sup>e</sup> 11. N καρπῶν δικαιοσύνης τῶν ⇒ καρπὸν δικαιοσύνης τὸν
> - <sup>f</sup> 16. N ἐριθείας τὸν χριστὸν καταγγέλλουσιν οὐχ ἁγνῶς οἰόμενοι θλίψιν ἐπιφέρειν τοῖς δεσμοῖς μου ⇒ ἀγάπης εἰδότες ὅτι εἰς ἀπολογίαν τοῦ εὐαγγελίου κεῖμαι
> - <sup>g</sup> 17. N ἀγάπης εἰδότες ὅτι εἰς ἀπολογίαν τοῦ εὐαγγελίου κεῖμαι ⇒ ἐριθείας τὸν χριστὸν καταγγέλλουσιν οὐχ ἁγνῶς οἰόμενοι θλῖψιν ἐγείρειν τοῖς δεσμοῖς μου
> - <sup>h</sup> 18. N παντὶ ⇒ ὅτι παντὶ
> - <sup>i</sup> 23. N μᾶλλον ⇒ [γὰρ]μᾶλλον
> - <sup>j</sup> 24. N ἐν ⇒ [ἐν]
> - <sup>k</sup> 25. N συμπαραμενῶ ⇒ παραμενῶ
> - <sup>l</sup> 27. N ἀκούσω ⇒ ἀκούω
> - <sup>m</sup> 28. N αὐτοῖς μέν ἐστιν ⇒ ἐστὶν αὐτοῖς
> - <sup>n</sup> 28. N ὑμῖν ⇒ ὑμῶν

## Chapter 2

<sup>1</sup> Εἴ τις οὖν παράκλησις ἐν χριστῷ, εἴ τι παραμύθιον ἀγάπης, εἴ τις κοινωνία πνεύματος, εἴ τις σπλάγχνα καὶ οἰκτιρμοί,
<sup>2</sup> πληρώσατέ μου τὴν χαράν, ἵνα τὸ αὐτὸ φρονῆτε, τὴν αὐτὴν ἀγάπην ἔχοντες, σύμψυχοι, τὸ ἓν φρονοῦντες·
<sup>3</sup> μηδὲν <sup>a</sup>ἐριθείαν ἢ κενοδοξίαν, ἀλλὰ τῇ ταπεινοφροσύνῃ ἀλλήλους ἡγούμενοι ὑπερέχοντας ἑαυτῶν·
<sup>4</sup> μὴ τὰ ἑαυτῶν ἕκαστος <sup>b</sup>ἀλλὰ καὶ τὰ ἑτέρων <sup>c</sup>
<sup>5</sup> Τοῦτο <sup>d</sup>φρονείσθω ἐν ὑμῖν ὃ καὶ ἐν χριστῷ Ἰησοῦ·
<sup>6</sup> ὃς ἐν μορφῇ θεοῦ ὑπάρχων, οὐχ ἁρπαγμὸν ἡγήσατο τὸ εἶναι ἶσα θεῷ,
<sup>7</sup> <sup>e</sup>ἑαυτὸν ἐκένωσεν, μορφὴν δούλου λαβών, ἐν ὁμοιώματι ἀνθρώπων γενόμενος·
<sup>8</sup> καὶ σχήματι εὑρεθεὶς ὡς ἄνθρωπος, ἐταπείνωσεν ἑαυτόν, γενόμενος ὑπήκοος μέχρι θανάτου, θανάτου δὲ σταυροῦ.
<sup>9</sup> Διὸ καὶ ὁ θεὸς αὐτὸν ὑπερύψωσεν, καὶ ἐχαρίσατο αὐτῷ <sup>f</sup>τὸ ὑπὲρ πᾶν ὄνομα·
<sup>10</sup> ἵνα ἐν τῷ ὀνόματι Ἰησοῦ πᾶν γόνυ κάμψῃ ἐπουρανίων καὶ ἐπιγείων καὶ καταχθονίων,
<sup>11</sup> καὶ πᾶσα γλῶσσα ἐξομολογήσηται ὅτι κύριος Ἰησοῦς χριστός, εἰς δόξαν θεοῦ πατρός.

<sup>12</sup> Ὥστε, ἀγαπητοί μου, καθὼς πάντοτε ὑπηκούσατε, μὴ ὡς ἐν τῇ παρουσίᾳ μου μόνον, ἀλλὰ νῦν πολλῷ μᾶλλον ἐν τῇ ἀπουσίᾳ μου, μετὰ φόβου καὶ τρόμου τὴν ἑαυτῶν σωτηρίαν κατεργάζεσθε·
<sup>13</sup> <sup>g</sup>θεὸς γάρ ἐστιν ὁ ἐνεργῶν ἐν ὑμῖν καὶ τὸ θέλειν καὶ τὸ ἐνεργεῖν ὑπὲρ τῆς εὐδοκίας.
<sup>14</sup> Πάντα ποιεῖτε χωρὶς γογγυσμῶν καὶ διαλογισμῶν,
<sup>15</sup> ἵνα γένησθε ἄμεμπτοι καὶ ἀκέραιοι, τέκνα θεοῦ <sup>h</sup>ἐν μέσῳ γενεᾶς σκολιᾶς καὶ διεστραμμένης, ἐν οἷς φαίνεσθε ὡς φωστῆρες ἐν κόσμῳ,
<sup>16</sup> λόγον ζωῆς ἐπέχοντες, εἰς καύχημα ἐμοὶ εἰς ἡμέραν χριστοῦ, ὅτι οὐκ εἰς κενὸν ἔδραμον, οὐδὲ εἰς κενὸν ἐκοπίασα.
<sup>17</sup> <sup>i</sup>εἰ καὶ σπένδομαι ἐπὶ τῇ θυσίᾳ καὶ λειτουργίᾳ τῆς πίστεως ὑμῶν, χαίρω καὶ συγχαίρω πᾶσιν ὑμῖν·
<sup>18</sup> τὸ <sup>j</sup>αὐτὸ καὶ ὑμεῖς χαίρετε καὶ συγχαίρετέ μοι.

<sup>19</sup> Ἐλπίζω δὲ ἐν κυρίῳ Ἰησοῦ, Τιμόθεον ταχέως πέμψαι ὑμῖν, ἵνα κἀγὼ εὐψυχῶ, γνοὺς τὰ περὶ ὑμῶν.
<sup>20</sup> Οὐδένα γὰρ ἔχω ἰσόψυχον, ὅστις γνησίως τὰ περὶ ὑμῶν μεριμνήσει.
<sup>21</sup> Οἱ πάντες γὰρ τὰ ἑαυτῶν ζητοῦσιν, οὐ τὰ <sup>k</sup>Ἰησοῦ.
<sup>22</sup> Τὴν δὲ δοκιμὴν αὐτοῦ γινώσκετε, ὅτι ὡς πατρὶ τέκνον, σὺν ἐμοὶ ἐδούλευσεν εἰς τὸ εὐαγγέλιον.
<sup>23</sup> Τοῦτον μὲν οὖν ἐλπίζω πέμψαι, ὡς ἂν <sup>l</sup>τὰ περὶ ἐμέ, ἐξαυτῆς·
<sup>24</sup> πέποιθα δὲ ἐν κυρίῳ, ὅτι καὶ αὐτὸς ταχέως ἐλεύσομαι.
<sup>25</sup> Ἀναγκαῖον δὲ ἡγησάμην Ἐπαφρόδιτον τὸν ἀδελφὸν καὶ συνεργὸν καὶ συστρατιώτην μου, ὑμῶν δὲ ἀπόστολον, καὶ λειτουργὸν τῆς χρείας μου, πέμψαι πρὸς ὑμᾶς·
<sup>26</sup> ἐπειδὴ ἐπιποθῶν ἦν πάντας ὑμᾶς, καὶ ἀδημονῶν, διότι ἠκούσατε ὅτι ἠσθένησεν·
<sup>27</sup> καὶ γὰρ ἠσθένησεν παραπλήσιον θανάτῳ, ἀλλὰ ὁ θεὸς <sup>m</sup>ἠλέησεν, οὐκ αὐτὸν δὲ μόνον, ἀλλὰ καὶ ἐμέ, ἵνα μὴ λύπην ἐπὶ λύπην σχῶ.
<sup>28</sup> Σπουδαιοτέρως οὖν ἔπεμψα αὐτόν, ἵνα, ἰδόντες αὐτὸν πάλιν, χαρῆτε, κἀγὼ ἀλυπότερος ὦ.
<sup>29</sup> Προσδέχεσθε οὖν αὐτὸν ἐν κυρίῳ μετὰ πάσης χαρᾶς, καὶ τοὺς τοιούτους ἐντίμους ἔχετε·
<sup>30</sup> ὅτι διὰ τὸ ἔργον <sup>n</sup>χριστοῦ μέχρι θανάτου ἤγγισεν, <sup>o</sup>τῇ ψυχῇ, ἵνα ἀναπληρώσῃ τὸ ὑμῶν ὑστέρημα τῆς πρός με λειτουργίας.

> - <sup>a</sup> 3. N κατὰ ἐριθείαν ἢ ⇒ κατ’ ἐριθείαν μηδὲ κατὰ
> - <sup>b</sup> 4. N σκοπεῖτε ἀλλὰ καὶ ⇒ σκοποῦντες ἀλλὰ[καὶ]
> - <sup>c</sup> 4. N ἑτέρων ἕκαστος ⇒ ἑτέρων ἕκαστοι
> - <sup>d</sup> 5. N γὰρ φρονείσθω ⇒ φρονεῖτε
> - <sup>e</sup> 7. N ἀλλ’ ⇒ ἀλλὰ
> - <sup>f</sup> 9. N αὐτῷ ⇒ αὐτῷ τὸ
> - <sup>g</sup> 13. N ὁ θεὸς ⇒ θεὸς
> - <sup>h</sup> 15. N ἀμώμητα ἐν μέσῳ ⇒ ἄμωμα μέσον
> - <sup>i</sup> 17. N Ἀλλ’ ⇒ Ἀλλὰ
> - <sup>j</sup> 18. N δ’ ⇒ δὲ
> - <sup>k</sup> 21. N χριστοῦ Ἰησοῦ ⇒ Ἰησοῦ χριστοῦ
> - <sup>l</sup> 23. N ἀπίδω ⇒ ἀφίδω
> - <sup>m</sup> 27. N αὐτὸν ἠλέησεν ⇒ ἠλέησεν αὐτόν
> - <sup>n</sup> 30. N τοῦ ⇒ -
> - <sup>o</sup> 30. N παραβουλευσάμενος ⇒ παραβολευσάμενος

## Chapter 3

<sup>1</sup> Τὸ λοιπόν, ἀδελφοί μου, χαίρετε ἐν κυρίῳ. Τὰ αὐτὰ γράφειν ὑμῖν, ἐμοὶ μὲν οὐκ ὀκνηρόν, ὑμῖν δὲ ἀσφαλές.
<sup>2</sup> Βλέπετε τοὺς κύνας, βλέπετε τοὺς κακοὺς ἐργάτας, βλέπετε τὴν κατατομήν·
<sup>3</sup> ἡμεῖς γάρ ἐσμεν ἡ περιτομή, οἱ πνεύματι θεοῦ λατρεύοντες, καὶ καυχώμενοι ἐν χριστῷ Ἰησοῦ, καὶ οὐκ ἐν σαρκὶ πεποιθότες·
<sup>4</sup> καίπερ ἐγὼ ἔχων πεποίθησιν καὶ ἐν σαρκί· εἴ τις δοκεῖ ἄλλος πεποιθέναι ἐν σαρκί, ἐγὼ μᾶλλον·
<sup>5</sup> <sup>a</sup>ὀκταήμερος, ἐκ γένους Ἰσραήλ, φυλῆς Βενιαμίν, Ἑβραῖος ἐξ Ἑβραίων, κατὰ νόμον Φαρισαῖος,
<sup>6</sup> κατὰ <sup>b</sup>διώκων τὴν ἐκκλησίαν, κατὰ δικαιοσύνην τὴν ἐν νόμῳ γενόμενος ἄμεμπτος.
<sup>7</sup> <sup>c</sup>ἅτινα ἦν μοι κέρδη, ταῦτα ἥγημαι διὰ τὸν χριστὸν ζημίαν.
<sup>8</sup> Ἀλλὰ <sup>d</sup>οὖν καὶ ἡγοῦμαι πάντα ζημίαν εἶναι διὰ τὸ ὑπερέχον τῆς γνώσεως χριστοῦ Ἰησοῦ τοῦ κυρίου μου· δι’ ὃν τὰ πάντα ἐζημιώθην, καὶ ἡγοῦμαι σκύβαλα <sup>e</sup>ἵνα χριστὸν κερδήσω,
<sup>9</sup> καὶ εὑρεθῶ ἐν αὐτῷ, μὴ ἔχων ἐμὴν δικαιοσύνην τὴν ἐκ νόμου, ἀλλὰ τὴν διὰ πίστεως χριστοῦ, τὴν ἐκ θεοῦ δικαιοσύνην ἐπὶ τῇ πίστει·
<sup>10</sup> τοῦ γνῶναι αὐτὸν καὶ τὴν δύναμιν τῆς ἀναστάσεως αὐτοῦ, καὶ <sup>f</sup>κοινωνίαν τῶν παθημάτων αὐτοῦ, <sup>g</sup>τῷ θανάτῳ αὐτοῦ,
<sup>11</sup> εἴ πως καταντήσω εἰς τὴν ἐξανάστασιν <sup>h</sup>νεκρῶν.
<sup>12</sup> Οὐχ ὅτι ἤδη ἔλαβον, ἢ ἤδη τετελείωμαι· διώκω δέ, εἰ καὶ καταλάβω ἐφ’ ᾧ καὶ <sup>i</sup>ὑπὸ τοῦ χριστοῦ Ἰησοῦ.
<sup>13</sup> Ἀδελφοί, ἐγὼ ἐμαυτὸν <sup>j</sup>λογίζομαι κατειληφέναι· ἓν δέ, τὰ μὲν ὀπίσω ἐπιλανθανόμενος, τοῖς δὲ ἔμπροσθεν ἐπεκτεινόμενος,
<sup>14</sup> κατὰ σκοπὸν διώκω <sup>k</sup>τὸ βραβεῖον τῆς ἄνω κλήσεως τοῦ θεοῦ ἐν χριστῷ Ἰησοῦ.
<sup>15</sup> Ὅσοι οὖν τέλειοι, τοῦτο φρονῶμεν· καὶ εἴ τι ἑτέρως φρονεῖτε, καὶ τοῦτο ὁ θεὸς ὑμῖν ἀποκαλύψει·
<sup>16</sup> πλὴν εἰς ὃ ἐφθάσαμεν, τῷ αὐτῷ στοιχεῖν <sup>l</sup>τὸ αὐτὸ φρονεῖν.

<sup>17</sup> Συμμιμηταί μου γίνεσθε, ἀδελφοί, καὶ σκοπεῖτε τοὺς <sup>m</sup>περιπατοῦντας, καθὼς ἔχετε τύπον ἡμᾶς.
<sup>18</sup> Πολλοὶ γὰρ περιπατοῦσιν, οὓς πολλάκις ἔλεγον ὑμῖν, νῦν δὲ καὶ κλαίων λέγω, τοὺς ἐχθροὺς τοῦ σταυροῦ τοῦ χριστοῦ·
<sup>19</sup> ὧν τὸ τέλος ἀπώλεια, ὧν ὁ θεὸς ἡ κοιλία, καὶ ἡ δόξα ἐν τῇ αἰσχύνῃ αὐτῶν, οἱ τὰ ἐπίγεια φρονοῦντες.
<sup>20</sup> Ἡμῶν γὰρ τὸ πολίτευμα ἐν οὐρανοῖς ὑπάρχει, ἐξ οὗ καὶ σωτῆρα ἀπεκδεχόμεθα, κύριον Ἰησοῦν χριστόν·
<sup>21</sup> ὃς μετασχηματίσει τὸ σῶμα τῆς ταπεινώσεως ἡμῶν, <sup>n</sup>τὸ γενέσθαι αὐτὸ σύμμορφον τῷ σώματι τῆς δόξης αὐτοῦ, κατὰ τὴν ἐνέργειαν τοῦ δύνασθαι αὐτὸν καὶ ὑποτάξαι <sup>o</sup>τὰ πάντα.

> - <sup>a</sup> 5. N περιτομὴ ⇒ περιτομῇ
> - <sup>b</sup> 6. N ζῆλον ⇒ ζῆλος
> - <sup>c</sup> 7. N Ἀλλ’ ⇒ [Ἀλλὰ]
> - <sup>d</sup> 8. N μὲν οὖν ⇒ μενοῦνγε
> - <sup>e</sup> 8. N εἶναι ἵνα ⇒ ἵνα
> - <sup>f</sup> 10. N τὴν κοινωνίαν τῶν ⇒ [τὴν]κοινωνίαν[τῶν]
> - <sup>g</sup> 10. N συμμορφούμενος ⇒ συμμορφιζόμενος
> - <sup>h</sup> 11. N τῶν ⇒ τὴν ἐκ
> - <sup>i</sup> 12. N κατελήφθην ὑπὸ τοῦ χριστοῦ Ἰησοῦ ⇒ κατελήμφθην ὑπὸ χριστοῦ[Ἰησοῦ]
> - <sup>j</sup> 13. B οὐ ⇒ οὔπω
> - <sup>k</sup> 14. N ἐπὶ ⇒ εἰς
> - <sup>l</sup> 16. N κανόνι τὸ αὐτὸ φρονεῖν ⇒ -
> - <sup>m</sup> 17. N οὕτως ⇒ οὕτω
> - <sup>n</sup> 21. N εἰς τὸ γενέσθαι αὐτὸ ⇒ -
> - <sup>o</sup> 21. N ἑαυτῷ ⇒ αὐτῷ

## Chapter 4

<sup>1</sup> Ὥστε, ἀδελφοί μου ἀγαπητοὶ καὶ ἐπιπόθητοι, χαρὰ καὶ στέφανός μου, οὕτως στήκετε ἐν κυρίῳ, ἀγαπητοί.

<sup>2</sup> Εὐοδίαν παρακαλῶ, καὶ Συντύχην παρακαλῶ, τὸ αὐτὸ φρονεῖν ἐν κυρίῳ.
<sup>3</sup> Ναί, ἐρωτῶ καί σε, <sup>a</sup>γνήσιε, συλλαμβάνου αὐταῖς, αἵτινες ἐν τῷ εὐαγγελίῳ συνήθλησάν μοι, μετὰ καὶ Κλήμεντος, καὶ τῶν λοιπῶν συνεργῶν μου, ὧν τὰ ὀνόματα ἐν βίβλῳ ζωῆς.

<sup>4</sup> Χαίρετε ἐν κυρίῳ πάντοτε· πάλιν ἐρῶ, χαίρετε.
<sup>5</sup> Τὸ ἐπιεικὲς ὑμῶν γνωσθήτω πᾶσιν ἀνθρώποις. Ὁ κύριος ἐγγύς.
<sup>6</sup> Μηδὲν μεριμνᾶτε, ἀλλ’ ἐν παντὶ τῇ προσευχῇ καὶ τῇ δεήσει μετὰ εὐχαριστίας τὰ αἰτήματα ὑμῶν γνωριζέσθω πρὸς τὸν θεόν.
<sup>7</sup> Καὶ ἡ εἰρήνη τοῦ θεοῦ ἡ ὑπερέχουσα πάντα νοῦν, φρουρήσει τὰς καρδίας ὑμῶν καὶ τὰ νοήματα ὑμῶν ἐν χριστῷ Ἰησοῦ.

<sup>8</sup> Τὸ λοιπόν, ἀδελφοί, ὅσα ἐστὶν ἀληθῆ, ὅσα σεμνά, ὅσα δίκαια, ὅσα ἁγνά, ὅσα προσφιλῆ, ὅσα εὔφημα, εἴ τις ἀρετὴ καὶ εἴ τις ἔπαινος, ταῦτα λογίζεσθε.
<sup>9</sup> Ἃ καὶ ἐμάθετε καὶ παρελάβετε καὶ ἠκούσατε καὶ εἴδετε ἐν ἐμοί, ταῦτα πράσσετε· καὶ ὁ θεὸς τῆς εἰρήνης ἔσται μεθ’ ὑμῶν.

<sup>10</sup> Ἐχάρην δὲ ἐν κυρίῳ μεγάλως, ὅτι ἤδη ποτὲ ἀνεθάλετε τὸ ὑπὲρ ἐμοῦ φρονεῖν· ἐφ’ ᾧ καὶ ἐφρονεῖτε, ἠκαιρεῖσθε δέ.
<sup>11</sup> Οὐχ ὅτι καθ’ ὑστέρησιν λέγω· ἐγὼ γὰρ ἔμαθον, ἐν οἷς εἰμί, αὐτάρκης εἶναι.
<sup>12</sup> Οἶδα καὶ ταπεινοῦσθαι, οἶδα καὶ περισσεύειν· ἐν παντὶ καὶ ἐν πᾶσιν μεμύημαι καὶ χορτάζεσθαι καὶ πεινᾷν, καὶ περισσεύειν καὶ ὑστερεῖσθαι.
<sup>13</sup> Πάντα ἰσχύω ἐν τῷ ἐνδυναμοῦντί με <sup>b</sup>
<sup>14</sup> Πλὴν καλῶς ἐποιήσατε συγκοινωνήσαντές μου τῇ θλίψει.
<sup>15</sup> Οἴδατε δὲ καὶ ὑμεῖς, Φιλιππήσιοι, ὅτι ἐν ἀρχῇ τοῦ εὐαγγελίου, ὅτε ἐξῆλθον ἀπὸ Μακεδονίας, οὐδεμία μοι ἐκκλησία ἐκοινώνησεν εἰς λόγον δόσεως καὶ <sup>c</sup>εἰ μὴ ὑμεῖς μόνοι·
<sup>16</sup> ὅτι καὶ ἐν Θεσσαλονίκῃ καὶ ἅπαξ καὶ δὶς εἰς τὴν χρείαν μοι ἐπέμψατε.
<sup>17</sup> Οὐχ ὅτι ἐπιζητῶ τὸ δόμα, <sup>d</sup>ἐπιζητῶ τὸν καρπὸν τὸν πλεονάζοντα εἰς λόγον ὑμῶν.
<sup>18</sup> Ἀπέχω δὲ πάντα καὶ περισσεύω· πεπλήρωμαι, δεξάμενος παρὰ Ἐπαφροδίτου τὰ παρ’ ὑμῶν, ὀσμὴν εὐωδίας, θυσίαν δεκτήν, εὐάρεστον τῷ θεῷ.
<sup>19</sup> Ὁ δὲ θεός μου πληρώσει πᾶσαν χρείαν ὑμῶν κατὰ <sup>e</sup>πλοῦτον αὐτοῦ ἐν δόξῃ, ἐν χριστῷ Ἰησοῦ.
<sup>20</sup> Τῷ δὲ θεῷ καὶ πατρὶ ἡμῶν ἡ δόξα εἰς τοὺς αἰῶνας τῶν αἰώνων. Ἀμήν.

<sup>21</sup> Ἀσπάσασθε πάντα ἅγιον ἐν χριστῷ Ἰησοῦ. Ἀσπάζονται ὑμᾶς οἱ σὺν ἐμοὶ ἀδελφοί.
<sup>22</sup> Ἀσπάζονται ὑμᾶς πάντες οἱ ἅγιοι, μάλιστα δὲ οἱ ἐκ τῆς Καίσαρος οἰκίας.

<sup>23</sup> Ἡ χάρις τοῦ κυρίου Ἰησοῦ χριστοῦ μετὰ πάντων ὑμῶν. <sup>f</sup>

> - <sup>a</sup> 3. N σύζυγε γνήσιε ⇒ γνήσιε σύζυγε
> - <sup>b</sup> 13. N χριστῷ ⇒ -
> - <sup>c</sup> 15. N λήψεως ⇒ λήμψεως
> - <sup>d</sup> 17. N ἀλλ’ ⇒ ἀλλὰ
> - <sup>e</sup> 19. N τὸν πλοῦτον ⇒ τὸ πλοῦτος
> - <sup>f</sup> 23. N πάντων ὑμῶν. Ἀμήν.⇒ τοῦ πνεύματος ὑμῶν.
